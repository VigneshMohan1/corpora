तमिलनाडु का नक्शा (मानचित्र) और अन्य जानकारी मुख्य पृष्ठ » तमिलनाडु मानचित्र तमिलनाडु तमिलनाडु का नक्शा तमिलनाडु रेखांकित मानचित्र तमिलनाडु के जिले चेन्नई के दर्शनीय स्थल अयप्पा मंदिर, चेन्नई चैन्नई की बड़ी मस्जिद चैन्नई का कोवलोंग समुद्र तट डैश-एन-स्प्लैश, चैन्नई चेन्नई का राजकीय संग्रहालय: भारत का दूसरा सबसे पुराना संग्रहालय चेन्नई का कंडास्वामी मंदिर तमिलनाडु की कट्टूबावा मस्जिद: शांति और सद्भाव का प्रतीक पार्थसारथी मंदिर वाडापलानी मंदिर वीजीपी यूनिवर्सल किंगडम, चेन्नई चेन्नई में विक्टरी वॉर मेमोरियल चैन्नई का विवेकानंद हाउस चेन्नई के तथ्य भारत के विभिन्न मानचित्र भारत का राजनीतिक नक्शा भारत का भौतिक नक्शा भारत का भौगोलिक नक्शा भारतीय राज्य और उनकी राजधानी भारत का रेखांकित नक्शा भारतीय रेलवे मानचित्र भारत की नदियों का मानचित्र भारत की सड़कों का मानचित्र भारत के जिले तमिलनाडु का नक्शा Tamil Nadu Map in Hindi Buy Now Tweet this * तमिलनाडु का नक्शा (मानचित्र) Disclaimer Close Disclaimer: All efforts have been made to make this image accurate. However Compare Infobase Limited and its directors do not own any responsibility for the correctness or authenticity of the same. तमिलनाडु पर तथ्य आधिकारिक वेबसाइट www.tn.gov.in स्थापना का दिन 26 जनवरी 1950 क्षेत्रफल 130,058 वर्ग किमी घनत्व 555 प्रति वर्ग किमी जनसंख्या (2011) 72,147,030 पुरुषों की जनसंख्या (2011) 36,137,975 महिलाओं की जनसंख्या (2011) 36,009,055 जिले 32 राजधानी चेन्नई नदियाँ कावेरी, थामीराबारानी, वैगई, चित्तर, मनिमुथार आदि वन एवं राष्ट्रीय उद्यान मुकुर्थी राष्ट्रीय उद्यान, मुदुमलई राष्ट्रीय उद्यान, अन्नामलाई राष्ट्रीय उद्यान, इंदिरा गांधी वन्यजीव अभयारण्य और राष्ट्रीय उद्यान भाषाएँ तमिल, तेलुगु, मलयालम, कन्नड़, उर्दू, अंग्रेजी पड़ोसी राज्य केरल, कर्नाटक, आंध्र प्रदेश राजकीय पशु नीलगिरि तहर राजकीय पक्षी पन्ना कबूतर राजकीय वृक्ष पालमेरा पाम राजकीय फूल बचनाग या ग्लोरी लिली नेट राज्य घरेलू उत्पाद (2011) 72993 साक्षरता दर (2011) 69.72% 1000 पुरुषों पर महिलायें 995 विधानसभा निर्वाचन क्षेत्र 234 संसदीय निर्वाचन क्षेत्र 39 तमिलनाडु के बारे में देश के दक्षिणी हिस्से में स्थित तमिलनाडु भारत के प्रसिद्ध राज्यों में से एक और एक प्रमुख राज्य है। आंध्र प्रदेश प्रांत इसकी उत्तरी सीमा बनाता है जबकि कर्नाटक और केरल क्रमशः उत्तर-पश्चिम और पश्चिम में स्थित हैं। जो दो जल संरचनाएं इस राज्य के पास हैं वे दक्षिण की ओर हिंद महासागर और पूर्व की ओर बंगाल की खाड़ी हैं। वैसे ज्यामितीय तौर से तमिलनाडु भारतीय प्रायद्वीप के दक्षिणी चरम को छूता है। राज्य का कुल इलाका 1,30,058 वर्ग किलोमीटर का है। चैन्नई जिसे पहले मद्रास कहा जाता था, तमिलनाडु की राजधानी और भारत का चैथा सबसे बड़ा शहर है। चैन्नई का कुल क्षेत्र 175 वर्ग किलोमीटर का है। सुंदर तटीय किनारा, सैकड़ों नारियल के पेड़, राजसी मंदिर, सांस्कृतिक विरासत और वन्य अभयारण्य तमिलनाडु को सैलानियों की पसंदीदा जगह बनाते हैं। तमिलनाडु का इतिहास मूल रुप से 'तमिलहम' के नाम से जाने जाने वाले तमिलनाडु का प्राचीन इतिहास लगभग 6,000 साल पुराना है और इसे द्रविड़ों की उत्पत्ति का स्थान माना जाता है। इतिहासकार तमिलनाडु के इतिहास को तीन विशेष भागों में बांटते हैं- प्राचीन, मध्य और आधुनिक। सबसे पुरानी सभ्यता होने के नाते कुछ लोग कहते हैं कि द्रविड़ों को उत्तर में आर्यों के कारण दक्षिण की ओर आना पड़ा। इस राज्य में चोल, पल्लव और पांडवों से लेकर कई राजवंशों ने शासन किया है। इसका गौरवशाली इतिहास प्राचीन और मध्य युग में बंटा है। चैथी सदी में कई सालों तक राज करने और उस समय के राजाओं से कई मर्तबा युद्ध और लड़ाई करने के बाद चोल राजाओं ने अपना शौर्य नौवीं सदी में वापस हासिल किया। आखिरकार 14वीं सदी में मुस्लिम शासकों ने कई हमलों के बाद दक्षिण भारत के प्रमुख हिस्सों पर कब्जा कर लिया। सरकार और राजनीति राजनीति के मामले में तमिलनाडु बहुत सक्रिय है और यह राज्य मुख्यमंत्री द्वारा राज्यपाल और अन्य मंत्रियों के साथ मिलकर चलाया जाता है। इस राज्य के मामलों में लगभग सभी राष्ट्रीय दलों की मजबूत पकड़ है। इसके अलावा राज्य के अंदर राजनीतिक मामलों को सुचारु रुप से चलाने में कई क्षेत्रीय पार्टियों की भी भूमिका है। हालांकि इससे इस प्रांत का पूरा राजनीतिक परिदृश्य बहुत मुश्किल और चुनौतीपूर्ण हो जाता है। यह राज्य कई मामलों में जीवंत और विविध है और देश की केंद्रीय राजनीति पर भी असर डालता है। तमिलनाडु में 234 विधान सभा क्षेत्र और 40 लोकसभा क्षेत्र हैं। राष्ट्रीय पार्टियों जैसे कांग्रेस और भाजपा के असर के कारण राजनीतिक शक्ति केंद्र सरकार में ही केंद्रीयकृत है। भूगोल तमिलनाडु के उत्तर दिशा में कर्नाटक और आंध्र प्रदेश तथा पश्चिम में केरल से घिरा होने के कारण यह राज्य जमीन से घिरा है। इसके दक्षिण में हिंद महासागर और पूर्व में बंगाल की खाड़ी है। इसके उत्तरी छोर पर पुलीकट झील और दक्षिण छोर पर कन्याकुमारी या केप कोमोरिन है। मुदुमलाई वन्यजीव अभयारण्य इसके पश्चिमी अंत पर और पाॅईंट केलेमर तमिलनाडु के पूर्वी छोर पर है। पूर्वी घाट और पश्चिमी घाट की पर्वत श्रृंखलाएं सीमाओं के साथ साथ चलती हुई नीलगिरी की पहाडि़यों में मिलती हैं। तीन खास क्षेत्र हैं जो राज्य का भूगोल बनाते हैं- पहाड़ी क्षेत्र या कुरिंजी, शुष्क क्षेत्र या पलाइ और वन क्षेत्र या मुलाइ, तटीय क्षेत्र या नैधाल और उपजाउ मैदान या मुरुधम। कर्नाटक राज्य से निकलती कावेरी नदी तमिलनाडु में आकर यहां की जीवनरेखा बन जाती है। कोरोमंडल मैदानों को उपजाउ और हरा बनाने और तंजावुर और नागापट्टियम में डेल्टा के निर्माण का श्रेय भी इस नदी को ही जाता है। तमिलनाडु का मौसम तमिलनाडु काफी हद तक मानसून की बारिश पर निर्भर है और बारिश ना होने या मानसून फेल होने पर सूखे की स्थिति पैदा हो जाती है। इसका मौसम शुष्क से लेकर नम और अर्ध शुष्क जितना भिन्न है। तमिलनाडु में बरसात के तीन समय होते हैं। जून से सितंबर माह तक दक्षिण-पश्चिम मानसून के साथ तेज दक्षिण-पश्चिम हवाओं का, अक्टूबर से दिसंबर तक उत्तर-पूर्वी मानसून का जिसमें उत्तर-पूर्वी हवाएं चलती हैं और जनवरी से मई तक शुष्क मौसम का। राज्य में बारिश का सालाना औसत 945 मिमी. है, जिसमें से 32 प्रतिशत दक्षिण-पश्चिम मानसून से और 48 प्रतिशत उत्तर-पूर्वी मानसून से आता है। तमिलनाडु को सात कृषि-मौसमी भागों में बांटा जा सकता है। उत्तर-पश्चिम, उत्तर-पूर्व, दक्षिण, पश्चिम, पहाड़ की उंचाई, भारी वर्षा और कावेरी डेल्टा। जनसांख्यिकी सन् 2011 की जनगणना के अनुसार तमिलनाडु की आबादी 7,21,47,030 है जिसमें पुरुषों और महिलाओं का अनुपात ठीकठाक है। यहां दोनों की वृद्धि दर भी राष्ट्रीय स्तर की 15.6 प्रतिशत की औसत वृद्धि दर के अंदर ही है। तमिल समाज में हिंदुओं की संख्या ज्यादा है और उनमें से ज्यादातर कट्टर ब्राम्हण हैं जिनकी अपनी धार्मिक और सामाजिक मान्यताएं हैं। यहां के हिंदुओं में आधुनिक और मध्य युग के हिंदू धर्म का एक अच्छा मिश्रण देखा जा सकता है। अगली श्रेणी मुस्लिम और ईसाई आबादी की है और दोनों का अनुपात ठीकठाक लेकिन हिंदुओं के मुकाबले बहुत कम है। चैन्नई में कई मस्जिदों और चर्चों की मौजूदगी से पता चलता है कि राज्य में इन दोनों धर्मों का कितना ज्यादा प्रभाव है। यहां कुछ बौद्ध, सिख और अन्य धर्म के लोग भी हैं जो तमिल समाज का हिस्सा हैं। तमिल जैनों या समानारों ने राज्य के साहित्य और वास्तुकला में बहुत योगदान दिया है। राज्य में अनुसूचित जाति और अनुसूचित जनजाति के लोग भी रहते हैं जो खुद को हिंदू मानते हैं। हालांकि जनगणना के अनुसार उन्हें हिंदू आबादी में शामिल नहीं किया गया है। समाज, कला और संस्कृति तमिलनाडु के लोग एक बड़ी, आरामदायक जीवनशैली जीते हैं। तमिल लोगों की संगीत, नृत्य और साहित्य में बहुत रुचि होती है। यहां सदियों से भरतनाट्यम और कई प्रकार के संगीत जिसमें कर्नाटक संगीत भी शामिल है, समृद्ध हुआ है। त्यौहार यहां की रोजमर्रा की जिंदगी का हिस्सा हैं। यहां के लोकप्रिय त्यौहारों में सितंबर-अक्टूबर में आने वाला नवरात्र या दशहरा, अक्टूबर-नवंबर में आने वाली दीपावली, नवंबर-दिसंबर में आने वाली कार्थिका और जनवरी में आने वाला पोंगल सबसे अहम है। गायक और कवि त्यागराज के जन्म स्थान थिरुवरियर में हर साल जनवरी में कर्नाटक संगीत का एक अनूठा उत्सव भी आयोजित होता है। यहां कई ताल और लयबद्ध समूह प्रदर्शनों का गवाह बना जा सकता है। यहां के हस्तशिप में लकड़ी, पत्थर और धातु की नक्काशी शामिल है। बेहतरीन नक्काशीदार कांस्य और तंजोर की थाली भी उल्लेखनीय है। भाषा तमिल यहां की आधिकारिक और सबसे ज्यादा बोली जाने वाली भाषा है। यह देश में शास्त्रीय भाषा के रुप में मान्य होने वाली पहली भाषा है। हालांकि यहां रहने वाले लोग कुछ अन्य दक्षिण भारतीय भाषाएं भी बोलते हैं जिसमें तेलगु, कन्नड़ और मलयालम शामिल हैं। इस राज्य में कुछ ऐसी जगहें भी हैं जहां ये भाषाएं स्थानीय भाषाओं को पछाड़ देती हैं। उदाहरण के तौर पर कर्नाटक से करीब और राज्य के उत्तर-पश्चिम इलाके में रहने वाले लोग तमिल के मुकाबले कन्नड़ बोलना पसंद करते हैं। सलेम जिले में सबसे ज्यादा लोग कन्नड़ बोलते हैं। इसी प्रकार केरल की सीमा पर रहने वाले लोग मलयालम में ही बात करना पसंद करते हैं। राज्य के बड़े हिस्से पर दबदबा रखने वाले तमिल मुस्लिम उर्दू ही बोलना पसंद करते हैं। देशी ईसाई वैश्विक रुप से स्वीकृत अंग्रेजी ही बोलना पसंद करते हैं। तमिलनाडु की विविधता, बढ़ते औद्योगीकरण और तरक्की के कारण देश के कई हिस्सों से लोग यहां आकर बसे हैं। इसलिए गैर दक्षिण भारतीय भाषाएं जैसे हिंदी, गुजराती, पंजाबी, भोजपुरी और मराठी भाषा भी विभिन्न जातीय भाषा के लोगों द्वारा बोली जाती हैं। आश्चर्यजनक बात है कि पढ़े लिखे तमिलों में बातचीत के लिए अंग्रेजी को प्राथमिकता दी जाती है। तमिलनाडु में त्यौहार तमिलनाडु राज्य में द्रविड़ संस्कृति का आरंभ हुआ था। राज्य के मंदिर और स्मारक द्रविड़ वास्तुकला का सबसे अच्छा उदाहरण हैं। इसने भारत के संगीत, कला और साहित्य में अमूल्य योगदान दिया है। भारत के सबसे मशहूर नृत्य रुपों में से एक भारतनाट्यम की उत्पत्ति यहां हुई है। तमिलनाडु में पूरे साल होने वाले मेले और त्यौहार बहुत मायने रखते हैं और दुनिया भर से लाखों लोग इन्हें देखने आते हैं। राज्य में सभी मेले और त्यौहार बहुत धूमधाम और उत्साह से मनाए जाते हैं। शिक्षा तमिलनाडु देश के उन राज्यों में से एक है जिसकी साक्षरता दर सबसे अधिक है। इसकी प्राथमिक या उच्च प्राथमिक शिक्षा में जीईआर 100 प्रतिशत है। राज्य में ऐसे हजारों स्कूल हैं जो सीबीएसई, आईसीएसई या तमिलनाडु राज्य बोर्ड से संबंद्ध हैं। सरकार और निजी संस्थाएं इन स्कूलों की लगातार निगरानी करते हैं जिससे हर बच्चे को सर्वोत्तम बुनियादी शिक्षा मिल सके। ज्यादातर सरकारी स्कूलों में पढ़ाई का माध्यम तमिल भाषा है, जबकि सभी निजी स्कूलों में अंग्रेजी में पढ़ाया जाता है। गरीबी रेखा से नीचे रहने वाले बच्चों को स्कूल में लाने के लिए सरकार ने कई योजनाएं जैसे मध्यान्ह भोजन, कम्प्यूटर शिक्षा, बालिका शिक्षा, मुफ्त यात्रा, छात्रों के लिए मुफ्त किताबें और युनिफाॅर्म जैसी अभिनव योजनाएं शुरु की हंै। उच्च शिक्षा के मामले में राज्य में 40 विश्वविद्यालय हैं जिसमें सरकारी और निजी दोनों शामिल हैं। इसके अलावा 480 इंजीनियरिंग काॅलेज, 5,000 मेडिकल काॅलेज, 1100 आर्ट काॅलेज भी हैं। टीएनडीटीई छात्रों के लिए कई प्रकार के डिप्लोमा, डिग्री, पीजी और रिसर्च कोर्स भी मुहैया कराता है। अर्थव्यस्था और बुनियादी सुविधाएं तमिलनाडु प्रगतिशील, सिलसिलेवार और भरोसेमंद अर्थव्यवस्था की तस्वीर पेश करता है। यहां विकासशील उद्योगों, अच्छा संरचित कृषि क्षेत्र, बैंकों और वित्तीय संस्थाओं का अच्छा साथ सब मिलकर राज्य की आर्थिक वृद्धि में सहायक हैं। पूरे देश से अच्छी तरह से जुड़े होने और परिवहन संबंधी कोई परेशानी ना होने के कारण उद्योगों को विकास करने का अच्छा मौका मिलता है। यह भारत का एक ही ऐसा राज्य है जहां पावर और उर्जा के आरक्षण के कारण बिजली उत्पादन सरप्लस है। यहां संचार भी बहुत विकसित है और यह तमिलनाडु के सबसे बड़े औद्योगिक राज्य होने का प्राथमिक कारण है। पर्यटन प्राकृतिक सौंदर्य की भरमार के कारण तमिलनाडु सैलानियों के लिए पसंदीदा जगह है। खूबसूरत समुद्र तट, राजसी मंदिर, कई ऐतिहासिक स्मारक, लुभावने झरने और मनोरम नज़ारे हैं और ये सब मिलकर तमिलनाडु को पर्यटन के लिए आदर्श स्थान बनाते हैं। राजधानी चैन्नई प्राचीन और आधुनिक संस्कृति का सही मेल दिखाती है। 1000 मंदिरों वाला कांचीपुरम तीर्थयात्रियों के लिए उपयुक्त स्थान है। यह अपनी सिल्क साडि़यों के लिए भी मशहूर है। सैलानियों के बीच येलागिरी, कोडाइकनाल और उटी बहुत लोकप्रिय हिल स्टेशन हैं। लोगों को भारतीय प्रायद्वीप के छोर में स्थित कन्याकुमारी में बंगाल की खाड़ी, अरब सागर और हिंद महासागर का संगम देखना भी खासा पसंद है। यहां से सूर्योदय और सूर्यास्त देखना भी लोगों को लुभाता है। रामेश्वरम, मदुरई का मीनाक्षी मंदिर, तिरुचिरापल्ली, रामनाथास्वामी आदि कुछ ऐसी जगहें हैं जो धार्मिक यात्रियों द्वारा बहुत देखी जाती हैं। सुंदर मरीना बीच जो कि 12 किलोमीटर लंबा होने के कारण विश्व का सबसे लंबा बीच है के साथ ही कोवलोग बीच भी मशहूर है। परिवहन अपनी भौगोलिक स्थिति के कारण तमिलनाडु पब्लिक और निजी वाहनों के लिए उपयुक्त और आधुनिक बुनियादी सुविधाएं विकसित करने में कामयाब रहा है। राष्ट्रीय, राज्य और ग्रामीण सड़कों के सघन और व्यापक नेटवर्क को व्यवस्थित करने का काम सरकार द्वारा किया जाता है। दक्षिण रेलवे राज्य को बाकी देश से जोड़ने का काम करती है। चैन्नई का अंतर्राष्ट्रीय एयरपोर्ट देश और विदेश की प्रमुख एयरलाइंस के लिए हब है। पूरी दुनिया से राज्य को जोड़ने के लिए तमिलनाडु में पांच घरेलू और अंतर्राष्ट्रीय हवाई अड्डे हैं। तमिलनाडु में जलमार्ग भी है, जिससे बिना किसी परेशानी के माल को एक जगह से दूसरी जगह पंहुचाया जा सकता है। शहर के अंदर यात्री तमिलनाडु राज्य परिवहन निगम की कई रुटों पर चलने वाली बसों के ज़रिए एक जगह से दूसरी जगह जाते हैं। चैन्नई मंें मेट्रो रेलवे ने भी दैनिक यात्रियों के लिए स्थितियां बेहतर की हैं। स्थानीय लोगों के लिए टैक्सी, आॅटो रिक्शा, साइकिल रिक्शा और निजी कारें एक जगह से दूसरी जगह जाने का साधन हैं। तमिलनाडु के जिले क्र.सं. जिला का नाम जिला मुख्यालय जनसंख्या (2011) विकास दर लिंग अनुपात साक्षरता क्षेत्र (वर्ग किमी) घनत्व (/ वर्ग किमी) 1 अरियालुर अरियालुर 754894 8.54% 1015 71.34 3208 387 2 चेन्नई चेन्नई 4646732 6.98% 989 90.18 174 26903 3 कोयंबटूर कोयंबटूर 3458045 18.56% 1000 83.98 7469 748 4 कुड्डालोर कुड्डालोर 2605914 14.02% 987 78.04 3999 702 5 धर्मपुरी धर्मपुरी 1506843 16.34% 946 68.54 4532 332 6 डिंडीगुल डिंडीगुल 2159775 12.31% 998 76.26 6058 357 7 इरोड इरोड 2251744 11.66% 993 72.58 5714 397 8 कांचीपुरम कांचीपुरम 3998252 38.95% 986 84.49 4433 927 9 कन्याकुमारी नागरकोइल 1870374 11.60% 1019 91.75 1685 1106 10 करूर करूर 1064493 13.77% 1015 75.6 2901 371 11 कृष्णागिरि कृष्णागिरि 1879809 20.41% 958 71.46 5086 370 12 मदुरै मदुरै 3038252 17.84% 990 83.45 3676 823 13 नागपट्टिनम नागपट्टिनम 1616450 8.57% 1025 83.59 2716 668 14 नमक्कल नमक्कल 1726601 15.61% 986 74.63 3429 506 15 पेराम्बलूर पेराम्बलूर 565223 14.50% 1003 74.32 1752 323 16 पुदुक्कोट्टई पुदुक्कोट्टई 1618345 10.88% 1015 77.19 4651 348 17 रामनाथपुरम रामनाथपुरम 1353445 13.96% 983 80.72 4123 320 18 सलेम सलेम 3482056 15.44% 954 72.86 5245 663 19 शिवगंगा शिवगंगा 1339101 15.90% 1003 79.85 4086 324 20 तंजावुर तंजावुर 2405890 8.56% 1035 82.64 3397 691 21 नीलगिरी उदगमंडलम (ऊटकमण्ड / ऊटी) 735394 -3.51% 1042 85.2 2549 288 22 थेनी थेनी 1245899 13.89% 991 77.26 3066 433 23 तिरूवल्लुर तिरुवल्लुर 3728104 35.33% 987 84.03 3424 1049 24 तिरुवरूर तिरुवरुर 1264277 8.11% 1017 82.86 2377 533 25 थूथुक्कुडी वेल्लूर (तूतीकोरिन) 1750176 11.32% 1023 86.16 4594 378 26 तिरुचिरापल्ली तिरुचिरापल्ली 2722290 12.57% 1013 83.23 4407 602 27 तिरुनेलवेली तिरुनेलवेली 3077233 12.97% 1023 82.5 6703 458 28 सलेम तिरुपुर 2479052 29.11% 989 78.68 5106 476 29 तिरुवन्नामलाई तिरुवन्नामलाई 2464875 12.75% 994 74.21 6191 399 30 वेल्लोर वेल्लोर 3936331 13.20% 1007 79.17 6077 646 31 विलुप्पुरम विलुप्पुरम 3458873 16.84% 987 71.88 7190 462 32 विरुधुनगर विरुधुनगर 1942288 10.91% 1007 80.15 3446 454 अंतिम संशोधन : अप्रैल 10, 2015 Compare Infobase LTD. An ISO 9001:2008 Certified Company solutions@mapsofindia.com हम कौन हैं? हमारे कार्यालय हमारे बारे में हमसे संपर्क करें प्रतिक्रिया Mapsofindia की कहानी कानूनी नीति डिस्क्लेमर पूछे गए प्रश्न सर्फिंग करार कॉपीराइट और उपयोग की शर्तें गोपनीयता नीति हमारे साथ साझेदारी हमारे प्रायोजक बनें उत्पाद पोर्टफोलियो हमारे साथ विज्ञापन समर्थन केंद्र लिंक प्रदान करे मानचित्र सुझाएँ नेटवर्क साइट