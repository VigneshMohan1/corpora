कनक वृंदावन बाग जयपुर मुख्य पृष्ठ » राजस्थान » जयपुर » पर्यटन स्थल » कनक वृंदावन बाग जयपुर राजस्थान राजस्थान का नक्शा राजस्थान रेखांकित मानचित्र राजस्थान के जिले राजस्थान के पर्यटन स्थल भारत के विभिन्न मानचित्र भारत का राजनीतिक नक्शा भारत का भौतिक नक्शा भारत का भौगोलिक नक्शा भारतीय राज्य और उनकी राजधानी भारत का रेखांकित नक्शा भारतीय रेलवे मानचित्र भारत की नदियों का मानचित्र भारत की सड़कों का मानचित्र भारत के जिले कनक वृंदावन बाग जयपुर राजस्थान की राजधानी और भारत का मशहूर गुलाबी शहर जयपुर अपने गौरवपूर्ण युद्ध इतिहास, लोक कथाओं और शानदार इमारतों के अलावा प्राकृतिक सुंदरता से परिपूर्ण है। जयपुर की जीवंत खूबसूरती इसके शानदार बागों से और बढ़ जाती है जिसमें से एक बाग कनक वृंदावन गार्डन है। कनक वृंदावन बाग कनक घाटी में नाहरगढ़ पहाड़ी की जंगल से भरी तलहटी में स्थित है। कनक घाटी अरावली श्रृंखला में एक हाथी मार्ग रह चुकी है। कनक घाटी की पवित्रता और शांति ऐतिहासिक संदर्भों से भरी पड़ी है। यह घाटी अश्वमेघ यज्ञ का पवित्र स्थान भी रह चुकी है। कनक वृंदावन बाग का नामकरण राजा सवाई जय सिंह ने किया था जो जयपुर शहर के संस्थापक थे और इस बाग की खूबसूरती के कायल हो गए थे। उन्हें यह जगह भगवान कृष्ण के पवित्र स्थान वृंदावन जैसी लगी थी। राजस्थान में तीज और गणगौर का त्यौहार मनाने आने वाले तीर्थयात्रियों के बीच यह बाग बहुत लोकप्रिय है। कनक वृंदावन बाग की खूबसूरती आसपास के मंदिरों, जैसे गोविंद देवजी और नटवरजी मंदिरों से बढ़ जाती है। यह बाग खूबसूरत लैंडस्केप वाले लाॅन, सुंदर फव्वारों, चमचमाती झीलों के साथ जयपुर का सबसे लोकप्रिय रंगारंग पिकनिक स्पाॅट है और फिल्म शूटिंग का स्थान है। कनक वृंदावन बाग बहुत बड़े इलाके में फैला है और इसमें बेज पत्थरों का एक मंदिर है जिसमें संगमरमर के काॅलम और बारीक जालीदार खिड़कियां हैं। इस बाग से आप खूबसूरत जल महल और नाहरगढ़ किले, जयगढ़ किले और आमेर किले की तिकड़ी को दूर से देख सकते हैं। झरनों की कलकल आवाज, शांत झील में खिलते कमल और धोक और कदंब के पेड़ों का दृश्य मन को लुभा जाता है। इस प्राचीन सुंदरता के बीच आप प्रवासी पक्षी जैसे किंगफिशर, डव और नीलकंठ भी देख सकते हैं। ऐतिहासिक महत्व और मनोरम सुंदरता वाले कनक वृंदावन बाग को देखे बिना जयपुर की यात्रा अधूरी है। अंतिम संशोधन : मार्च 28, 2015 Compare Infobase LTD. An ISO 9001:2008 Certified Company solutions@mapsofindia.com हम कौन हैं? हमारे कार्यालय हमारे बारे में हमसे संपर्क करें प्रतिक्रिया Mapsofindia की कहानी कानूनी नीति डिस्क्लेमर पूछे गए प्रश्न सर्फिंग करार कॉपीराइट और उपयोग की शर्तें गोपनीयता नीति हमारे साथ साझेदारी हमारे प्रायोजक बनें उत्पाद पोर्टफोलियो हमारे साथ विज्ञापन समर्थन केंद्र लिंक प्रदान करे मानचित्र सुझाएँ नेटवर्क साइट