भारत का स्वतंत्रता दिवस, भारतीय स्वतंत्रता मुख्य पृष्ठ » इतिहास » भारत का स्वतंत्रता दिवस भारत के राज्य अंडमान और निकोबार का नक्शा अरुणाचल प्रदेश का नक्शा असम का नक्शा आंध्र प्रदेश का नक्शा उड़ीसा का नक्शा उत्तर प्रदेश का नक्शा उत्तराखंड का नक्शा कर्नाटक का नक्शा केरल का नक्शा गुजरात का नक्शा गोवा का नक्शा चंडीगढ़ का नक्शा छत्तीसगढ़ का नक्शा जम्मू और कश्मीर का नक्शा झारखंड का नक्शा तमिलनाडु का नक्शा तेलंगाना का नक्शा त्रिपुरा का नक्शा दमन और दीव का नक्शा दादरा और नागर हवेली का नक्शा दिल्ली का नक्शा नागालैंड का नक्शा पंजाब का नक्शा पश्चिम बंगाल का नक्शा पुडुचेरी का नक्शा बिहार का नक्शा मणिपुर का नक्शा मध्य प्रदेश का नक्शा महाराष्ट्र का नक्शा मिजोरम का नक्शा मेघालय का नक्शा राजस्थान का नक्शा लक्षद्वीप का नक्शा सिक्किम का नक्शा हरियाणा का नक्शा हिमाचल प्रदेश का नक्शा भारत भारत के बारे में संपूर्ण जानकारी भारत के विभिन्न मानचित्र भारत में यात्रा भारत का इतिहास राष्ट्रीय गान राष्ट्रीय गीत भारतीय ध्वज भारत सरकार भारत के मंत्री भारत के राष्ट्रपति भारतीय मुख्यमंत्री विधानसभा निर्वाचन क्षेत्र भारत में धर्म भारत का गणतंत्र दिवस भारत में हस्तशिल्प विश्व का मानचित्र ब्रह्मांड के बारे में भारत का स्वतंत्रता दिवस ‘कई साल पहले हमने भाग्य के साथ साक्षात्कार किया और अब समय आ गया है कि अब हम अपनी प्रतिज्ञा को पूरा करें। आधी रात के समय जब दुनिया सो रही होगी तब भारत अपने जीवन और स्वतंत्रता के लिए जागेगा।’ 15 अगस्त 1947 को यह भाषण जवाहरलाल नेहरु ने आज़ाद भारत के प्रधानमंत्री के तौर पर देश और संविधान सभा को संबोधित करते हुए दिया था। आज जब हम अपनी स्वतंत्रता के 67 साल मना रहे हैं तब हम उन सब लोगों को अपनी श्रद्धांजलि देते हैं जिन्होंने भारत को ब्रिटिश साम्राज्य के चंगुल से आजाद करने के लिए अपने जीवन की आहुति दी। स्वतंत्रता संग्राम कई विद्रोहों और सशस्त्र विरोधों के रुप में स्वतंत्रता संग्रामों के कई चरण थे। ब्रिटिश शासन के पहले सौ साल में पूरे देश में कई विद्रोह हुए। इस पारंपरिक विरोध का अंत 1857 के विद्रोह के साथ हुआ जिसमें रियासत के शासकों, सैनिकों और किसानों ने भाग लिया। यह विद्रोह ब्रिटिश साम्राज्य के प्रति इन लोगों के गुस्से और शिकायतों का नतीजा था। विफल होने के बावजूद इसने कई नायक पैदा किए और सभी भारतीयों में एकता पैदा की। मंगल पांडे को 1857 में हुए विद्रोह का महान नायक माना जाता है। इस विद्रोह में लड़ने वाले अन्य लोगों में रानी लक्ष्मीबाई, तात्या टोपे और नाना साहिब शामिल थे। इस विद्रोह ने भारत में ब्रिटिश शासन की नींव हिला दी थी। आखिरकार इसके बाद भारत की सत्ता ब्रिटिश ईस्ट इंडिया कंपनी के पास से ब्रिटिश क्राउन के पास चली गई। 1885 से 1905 के समय में भारत में राष्ट्रवाद के बीज बोए गए। एक सेवानिवृत्त ब्रिटिश सिविल सेवक एओ हयूम के नेतृत्व में भारतीय राष्ट्रीय कांग्रेस का गठन हुआ। 1905 में भारत में बढ़ती राष्ट्रवाद की भावना को काबू करने के लिए वायसराय कर्जन ने बंगाल के विभाजन की शुरुआत की। इससे स्वदेशी आंदोलन की शुरुआत हुई और ब्रिटिश सामानों का बहिष्कार हुआ, साथ ही कर्जन की योजना के विपरीत सारे भारतीय एक हो गए। एक साल बाद बाल गंगाधर तिलक, विपिन चंद्र पाल और अरोविंदो घोष ने स्वराज की वकालत की। 1919 में रोलेट अधिनियम के खिलाफ लाला लाजपत राय के नेतृत्व में व्यापक राष्ट्रीय अभियान शुरु हुआ जिसमें वो गंभीर रुप से घायल हो गए। काकोरी षड़यंत्र मामले में राम प्रसाद बिस्मिल और अश्फाकउल्ला खान को फांसी दी गई। चंद्रशेखर आज़ाद और खुदीराम बोस अपने समय के महत्वपूर्ण क्रांतिकारी थे। मार्च 1931 में साजि़शों की श्रृंखला के बाद भगत सिंह, राजगुरु और सुखदेव को फांसी दे दी गई। कुछ अन्य क्रांतिकारी समूह भी थे, जैसे सूर्य सेन के नेतृत्व वाला चिटगांव समूह। यही वो समय था जब गांधी परिदृश्य में उभरे थे। उनका मुख्य योगदान उनकी अहिंसक क्रांति और सत्याग्रह थे। उनका विश्वास सत्य, अहिंसा और साथी मनुष्यों के लिए प्यार में था। अपने साबरमती आश्रम से दांडी तक मार्च करके गांधी ने नमक सत्याग्रह की शुरुआत की थी। दूसरे विश्वयुद्ध के दौरान सुभाष चंद्र बोस अपने समय के शक्तिशाली नेता बन कर उभरे। उन्होंने आजाद हिंद फौज का नेतृत्व किया था। इस समय के दौरान कई महिलाओं ने भी स्वतंत्रता संग्राम में भाग लिया था। कुछ प्रमुख महिला स्वतंत्रता सेनानियों में अरुणा आसफ अली, सरोजिनी नायडू, भीकाजी कामा और सुचेता कृपलानी थीं। 1942 में भारत छोड़ो आंदोलन शुरु हुआ जिसमें ब्रिटिश साम्राज्य से जल्द से जल्द भारत छोड़ने की अपील की गई। जून 1947 में लार्ड माउंटबेटन ने भारत के विभाजन की योजना की घोषणा की। अगस्त 1947 में भारत को दो देशों में बांट दिया गया जिसमें मुस्लिम पाकिस्तान और धर्मनिरपेक्ष भारत बने। विभाजन के प्रभाव और परिणाम भारत को प्रभावित करने वाली राजनीतिक घटनाओं में सबसे दुखद भारत का विभाजन रहा। भारत को दो हिस्सों में बांटकर ब्रिटिश चले गए। देश का विभाजन धार्मिक आधार पर किया गया जिसमें पाकिस्तान इस्लामी राष्ट्र और भारत एक धर्मनिरपेक्ष देश बना। यह सवाल आज भी उठता है कि क्या विभाजन सही था और उसे टाला नहीं जा सकता था। बंटवारेे ने दोनों ही देशों को तबाह किया। बंटवारे के बाद पलायन ने लोगों को अंतहीन पीड़ा और दुख दिया। ना सिर्फ देश का विभाजन हुआ बल्कि पंजाब और पश्चिम बंगाल राज्यों का भी विभाजन हुआ जिससे कई दंगे हुए और कई लोगों की जान गई। हिंदू और मुसलमानों ने महिलाओं का इस्तेमाल ताकत के यंत्र के तौर पर किया। कई का बलात्कार किया गया और कई को लूटा गया। भारत और पाकिस्तान में आज भी विभाजन के घाव भरने बाकी हंै। सीमा विवाद के कारण दोनों देशों के बीच कई युद्ध हुए हैं। आधिकारिक सीमा तय होने के बाद भी यह विवाद अभी खत्म नहीं हुआ है। कश्मीर पर हक के मुद्दे को लेकर आज भी गतिरोध है। हाल के समय में नियंत्रण रेखा को लेकर दोनों के बीच कारगिल युद्ध भी हुआ था। दोनों देशों में आज भी दुश्मनी की स्थिति है। आज का भारत स्वतंत्रता के बाद से आज तक भारत ने लंबा सफर तय किया है। यहां कई क्षेत्रों में विकास और व्यापक पैमाने पर प्रगति हुई है। चाहे विज्ञान और प्रौद्योगिकी हो या सूचना प्रौद्योगिकी या अन्य क्षेत्र, जैसे स्वास्थ देखभाल, शिक्षा आदि, भारत ने सभी में उंचाई को छुआ है। स्वास्थ्य के क्षेत्र में भारत ने बहुत विकास किया है। पूरे देश में जन्मदर और मृत्युदर में काफी कमी आई है। पिछले सालों में देश में साक्षरता दर में इज़ाफा हुआ है। परमाणु उर्जा के क्षेत्र में भारत ने बहुत प्रगति की है। आज के समय में भारत एक प्रमुख परमाणु शक्ति है। इसके अलावा भारत ने सूचना प्रौद्योगिकी में भी बहुत तरक्की की है। पूरी दुनिया में भारतीय सूचना प्रौद्योगिकी की मांग है। भारत उन कुछ देशों में शामिल है जिसने विभिन्न उपग्रह लाॅन्च किए हैं। आजादी के बाद से भारत ने बहुत कुछ हासिल किया है। लेकिन अब भी बहुत कुछ हासिल करना बाकी है। भारत को अब भी विश्व का सबसे उन्नत देश बनना बाकी है। यह भविष्य में कुछ महान उन्नति करने की ओर बढ़ रहा है। अंतिम संशोधन : फ़रवरी 18, 2015 Compare Infobase LTD. An ISO 9001:2008 Certified Company solutions@mapsofindia.com हम कौन हैं? हमारे कार्यालय हमारे बारे में हमसे संपर्क करें प्रतिक्रिया Mapsofindia की कहानी कानूनी नीति डिस्क्लेमर पूछे गए प्रश्न सर्फिंग करार कॉपीराइट और उपयोग की शर्तें गोपनीयता नीति हमारे साथ साझेदारी हमारे प्रायोजक बनें उत्पाद पोर्टफोलियो हमारे साथ विज्ञापन समर्थन केंद्र लिंक प्रदान करे मानचित्र सुझाएँ नेटवर्क साइट